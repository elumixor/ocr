Спи, Ісусе, спи, спатоньки ходи!
Я Тебе му колисати,
Пісеньками присипляти;
Спи, Ісусе, спи, маленький,
Спи, Серденько, спи.

Спи, Ісусе, спи, голівку схили!
Ту на рученьки Марії,
Бач, Вона Тебе леліє:
Спи, Ісусе, спи, маленький,
Спи, Серденько, спи.

Спи, Ісусе, спи, рученьки зложи!
Йосифа ще не видати,
Несе хлібця Тобі дати.
Спи, Ісусе, спи, маленький,
Спи, Серденько, спи.

Спи, Ісусе, спи, очка зажмури!
Не питай, що колись буде,
Що зготують Ти хрест люди.
Спи, Ісусе, спи, Маленький,
Спи, Серденько, спи.

Спи, Ісусе, спи, а Серце втвори,
Хай на Ньому спочивають
Тут на землі і там в раю,
Спи, Ісусе, спи, маленький,
Спи, Серденько, спи.